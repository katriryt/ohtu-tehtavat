#Referaatti kandidaattityöstä

Tämän dokumentin tavoite on vetää yhteen tärkeimmät asiat Kalle Ilveksen kandidaattityöstä [’Scrumban-menetelmän käyttö ketterässä ohjelmistokehityksessä’]( https://www.cs.helsinki.fi/u/mluukkai/ohtu/ilves-kandi.pdf) (Helsingin Yliopisto, 25.4.2016).

Kandidaatintyössä käydään ensin läpi ketterän ohjelmistokehityksen yleistä taustaa ja periaatteita (mm. agilen manifesti). Scrumin, tämän hetken suosituimman ketterän menetelmän, käytännöt, artefaktit ja roolit vedetään yhteen. Kanbanin historia, työkalut työnkulun visualisointiin ja työn rajoittamiseen sekä jaksonajan (cycle time) ja läpimenoajan (lead time) konseptit sekä aktiviteetit kerrataan. 

Seuraavaksi käydään läpi Scrumin ja Kanbanin yhtäläisyydet (mm. pohja lean-ajattelutavassa, nopea vastaaminen muutokseen, JIT ja kaizen) ja erot (mm. iteraatioiden aikarajaukset, työmäärään sitoutuminen, toimintojen lisääminen iteraatioon, roolien määrittely, kehitysjonon omistajuus, työmäärän arviointi). 

Scrumban on Scrumin ja Kanbanin käytäntöjä yhdistelevä toimintatapa, johon on vaikuttanut merkittävästi mm. Corey Ladas 2000-luvun alussa. Lopuksi käydään läpi kaksi tapausesimerkkiä erilaisista tavoista yhdistellä Scrumin ja Kanbanin käytäntöjä kehitys- ja ylläpitoympäristöissä. Todetaan, että Scrumban soveltuu erityisesti arvaamattomiin projekteihin, joissa vaatimukset muuttavat nopeasti.
